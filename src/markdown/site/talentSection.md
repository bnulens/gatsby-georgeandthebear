# FOR THE YOUNG, THE WILD AND THE NEWBIES

George and the Bear heeft niet alleen oog voor de internationale en Belgische scene, maar wil tevens een ondersteunende functie bieden voor onze boeiende lokale muziekscene. Door een platform uit te bouwen voor jonge muzikanten wil George and the Bear artiesten uit Genk en omstreken helpen hun weg te vinden en hun publiek uit te breiden.

Beginnende bands kunnen hun cd in de rekken van George and the Bear te koop stellen, en zo hun sound bekend maken bij een groter publiek van muziekliefhebbers. Wij bieden ook een podium aan voor akoestische optredens, dit in het koffiegedeelte van de winkel in een relaxte sfeer.  

Hebben jullie net een nieuwe plaat opgenomen? Kom hem dan voorstellen bij George and the Bear, waar we je kunnen helpen bij de cd-release. Voor alle mogelijkheden omtrent de ondersteuning van onze lokale muzikanten kan men best eens langskomen in de winkel of via de website contact met ons opnemen.
